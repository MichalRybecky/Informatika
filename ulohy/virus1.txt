Počítačový vírus je jednou z mnohých hrozieb bezpečnosti a integrity počítačových systémov.
Z programátorského hľadiska je počítačový vírus počítačový program,
ktorý môže infikovať iný počítačový program takým spôsobom,
že do neho skopíruje svoje telo, čím sa infikovaný program stáva prostriedkom pre ďalšiu aktiváciu vírusu.
Pojem vírus definoval Fred B. Cohen na Pennsylvánskej univerzite, kde experimentoval so samoreplikujúcim sa kódom.
Prvé publikácie v oblasti vírovej problematiky sa datujú do rokov 1984-85.
V súčasnosti poznáme viac ako 30 000 rozličných, viac či menej nebezpečných, vírusov.
Počítačový vírus je špeciálna programová aplikácia, ktorá je schopná vytvárať kópie.
Tato aplikácia má vždy svojho autora. Aby zabezpečil svoje spúšťanie, pripája sa k súborom na disku
alebo sa ukladá do systémových oblastí počítača. Vírusy potom môžu neočakávane meniť činnosť programu
a môžu mať až charakter naprogramovaného sebazničenia súborov programových aplikácii
s časovým oneskorením – tzv. časovaná bomba. Vírusy, ktoré prenikli do počítača za pomoci
nevinných súborov – tzv. trójske kone, môžu napríklad zničiť ochranu heslom.
Ak je počítač pripojený k sieti Internet môže byť ľahko napadnutý hackerom – človek,
ktorý má veľké poznatky o sieti Internet a jeho snahou je deštrukcia súborov alebo
vykonanie čo najväčších škôd v databázach počítačov.
